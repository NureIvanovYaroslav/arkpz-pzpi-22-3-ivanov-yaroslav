Харківський національний університет радіоелектроніки
Факультет комп'ютерних наук
Кафедра програмної інженерії




ЗВІТ
до лабораторної роботи №1
з дисципліни  «Аналіз та рефакторинг коду»
на тему: «РОЗРОБКА VISION & SCOPE»




Виконав
ст. гр. ПЗПІ-22-3
Іванов Ярослав В’ячеславович

Перевірив
ст. викладач катедри ПІ
Сокорчук Ігор Петрович




Харків 2024
1 МЕТА РОБОТИ

     Розробити Vision and Scope документ для програмної системи для ведення обліку користувача у фітнес студії.
     
2 ХІД РОБОТИ

     У ході виконання лабораторної роботи було визначено основні вимоги до програмної системи для ведення обліку користувачів у фітнес-студії. Проведено аналіз існуючих рішень, таких як Fitbit, Apple Health та MySports, для оцінки їх функціональних можливостей, обмежень і недоліків. Це дало змогу зрозуміти аспекти, в яких програмна система обліку користувачів у фітнес-студії має переваги.
     На основі аналізу сформульовано концепцію системи, яка інтегрується з IoT-пристроями, забезпечує моніторинг тренувань, автоматизований облік часу та створення персональних рекомендацій для користувачів. 
     Було створено документ Vision and Scope. Даний документ наведено у додатку А.
     Відео із поясненнями розробленого документу Vision and Scope наведено у додатку Б.
ВИСНОВКИ

     У результаті виконання лабораторної роботи було вивчено та систематизовано ключові вимоги до програмної системи ведення обліку користувачів у фітнес-студії. Аналіз існуючих рішень, таких як Fitbit, Apple Health та MySports, дозволив оцінити їх сильні сторони й обмеження. Це допомогло виділити переваги проектуемої системи.
     Було створено документ Vision and Scope, який окреслює бачення та можливості запропонованої системи, що дозволяє підвищити ефективність тренувань, забезпечити автоматизований облік користувачів і персоналізовану підтримку.
ДОДАТОК А
Vision and Scope документ
Vision and Scope Document
for
Програмна система для ведення обліку користувача у фітнес студії
Version 1.0 approved
Prepared by Іванов Ярослав В’ячеславович
Харківський національний університет радіоелектроніки
06.12.2024
Зміст
1 BUSINESS REQUIREMENTS (БІЗНЕС-ВИМОГИ)	6
1.1 Background (Передумови)	6
1.2 Business Opportunity (Бізнес-можливості)	7
2 VISION OF THE SOLUTION (КОНЦЕПЦІЯ РІШЕННЯ)	10
2.1 Vision Statement (Окреслення концепції)	10
2.2 Major Features (Головна функціональність)	11
3 SCOPE AND LIMITATIONS (РАМКИ ТА ОБМЕЖЕННЯ ПРОЄКТУ)	12
3.1 Scope of Initial Release (Рамки первинного випуску)	12
3.2 Scope of Subsequent Releases (Рамки наступних випусків)	12
4 BUSINESS CONTEXT (БІЗНЕС-КОНТЕКСТ)	13
4.3 Operating Enviroment (Робоче середовище)	13





Історія версій
Назва
Дата
Причина зміни
Версія








1 BUSINESS REQUIREMENTS (БІЗНЕС-ВИМОГИ)
     1.1 Background (Передумови)

     У сучасному світі все більше людей прагнуть підтримувати здоровий спосіб життя та покращувати фізичну форму. Фітнес-студії та тренажерні зали стали невід’ємною частиною життя багатьох, однак багато користувачів стикаються з труднощами в організації своїх тренувань, контролі прогресу та досягненні персональних цілей, що негативно впливає на мотивацію та ефективність тренувань. Традиційні методи обліку, такі як журнали тренувань чи загальні рекомендації, часто не враховують індивідуальних потреб кожного відвідувача, ускладнюючи досягнення персональних цілей.
     Основна ідея розробки програмної системи полягає у створенні комплексного рішення, яке забезпечить автоматизований облік користувачів, моніторинг тренувального процесу та підтримку зв'язку із фітнес-студією. Така система дозволить збирати точні дані про тренування, включаючи тривалість занять, рівень фізичної активності, серцевий ритм та кількість спалених калорій. Це дозволить користувачам легко відстежувати свої досягнення та налаштовувати персональні цілі. Крім того, автоматизовані процеси, такі як авторизація на вході та облік часу перебування в студії, забезпечать додаткову зручність і контроль для користувачів.
     Ця програмна система необхідна для того, щоб покращити досвід відвідування фітнес-студій, зробити його більш зручним та ефективним, а також надати користувачам можливість отримувати оперативні дані про свої тренування. Вона допоможе користувачам зберігати мотивацію та досягати кращих результатів у своїх тренуваннях, забезпечуючи при цьому високий рівень обслуговування та підтримки.
     1.2 Business Opportunity (Бізнес-можливості)

     Fitbit — програмна система, яка пропонує користувачам можливості для моніторингу фізичної активності, серцевого ритму, сну та рівня стресу. Вона інтегрується з носимими пристроями Fitbit, які автоматично збирають дані про активність і показники здоров’я. Однією з основних переваг Fitbit є можливість отримання детальної статистики тренувань, зокрема графіків зміни серцевого ритму та кількості спалених калорій. Однак система має певні обмеження, наприклад, відсутність функцій автоматизованого обліку часу перебування в конкретних локаціях, таких як фітнес-клуби та відсутність веб-версії. Крім того, функціонал рекомендацій щодо персональних тренувань базується здебільшого на загальних алгоритмах, що може бути менш ефективним для користувачів із специфічними цілями чи умовами.


Рисунок 1 – Інтерфейс Fitbit
     Apple Health — програмний продукт, інтегрований у мобільні пристрої Apple, який дозволяє користувачам стежити за своїм фізичним станом і показниками здоров’я, такими як серцевий ритм, фізична активність, споживання калорій та якість сну. Завдяки інтеграції з носимими пристроями, такими як Apple Watch, система надає користувачам зручний інтерфейс для перегляду даних у реальному часі. Основними перевагами є детальна інформація щодо показників здоров’я та гарне відслідковування початку та кінця тренування. Однак система не спеціалізується на автоматизованому обліку часу тренувань у фітнес-залах та створенні детальних звітів щодо тренувань із конкретними рекомендаціями, недоліком є обмеженність програмної системи в рамках екосистеми Apple та відсутність веб-версії. 


Рисунок 2 – Інтерфейс Apple Health
     MySports – програмна система, що надає функціонал співпраці із фітнес-студіями по всьому світі. MySports підтримує інтеграцію з IOT-пристроями для відстеження відвідуванності в фітнес-студіях. Користувач може обрати будь-яку фітнес-студію, в яку він ходить. При авторизації він отримує інформацію щодо свого контракту в цій студії. Можна подивитися новини та акції фітнес-залу, назначити зустріч з представниками фітнес-мережі, обрати одну з запропонованих обраним залом тренувальних програм. Перевагами є те, що можна зручно передивлятися дати відвідувань фітнес-залу користувачем, доступні можливості зв’язку з фітнес-студіями та отримання інформації про них. Також наявні і веб-, і мобільна-версії програмної системи. Недоліком є відсутність інтеграції з пристроями, що відстежують показники здоров’я, відповідно відсутня будь-яка інформація про показники здоров’я користувача.


Рисунок 3 – Веб-інтерфейс MySports

	Перевагами програмної системи для ведення обліку користувача у фітнес студії буде об’єднання всіх переваг аналогів, а саме – можливість відслідковувати показники здоров’я одночасно з відслідковуванням відвідуванності користувачів у фітнес-студіях.
2 VISION OF THE SOLUTION (КОНЦЕПЦІЯ РІШЕННЯ)
     2.1 Vision Statement (Окреслення концепції)

     Програмна система для ведення обліку користувача у фітнес студії є сучасним рішенням для автоматизованого обліку користувачів у фітнес-студіях, моніторингу їхніх тренувальних показників і підтримки персональних цілей. Призначення продукту — забезпечити зручний інструмент для відвідувачів та адміністраторів фітнес-залів, що дозволяє підвищити ефективність тренувань, автоматизувати процеси та створити кращий користувацький досвід.
     Система інтегрується з IoT-пристроями, що дозволяє збирати та аналізувати дані про фізичну активність, серцевий ритм, тривалість тренувань і кількість спалених калорій. Також користувачі отримують доступ до персональних рекомендацій для досягнення своїх цілей і до статистики.
     Продукт орієнтований на відвідувачів фітнес-студій, які прагнуть контролювати свій прогрес та отримувати персоналізовану підтримку, а також на адміністраторів студій, яким потрібен ефективний інструмент для обліку клієнтів і моніторингу їхньої активності.
     Програмна система веде автоматизований облік часу перебування користувачів у фітнес-студії, інтегрується з носимими пристроями для відстеження показників здоров’я, відображає персональні тренувальні плани і рекомендації, має мобільну та веб-версії для зручності доступу, відстежує прогрес у вигляд статистики та звітів, надає можливість зв’язку з адміністрацією фітнес-студій.
     Ця система спрямована на вирішення ключових проблем: збереження мотивації користувачів, спрощення обліку відвідувань і підвищення ефективності тренувань через персоналізацію.
     2.2 Major Features (Головна функціональність)

     Функції, що будуть виконуватися програмною системою для ведення обліку користувача у фітнес студії:
     MF1) Зчитування інформації про користувача через прикладання IoT-пристроїв до зчитувальних пристроїв;
     MF2) Автоматизований облік часу тренування користувача;
     MF3) Інтеграція з IoT-пристроями для відстеження показників здоров’я під час тренувань, зокрема серцевого ритму та кількості спалених калорій;
     MF4) Візуалізація даних про тренування у мобільному додатку та веб-версії (графіки зміни серцевого ритму, калорій за заняття, час тренування);
     MF5) Створення персоналізованих цілей користувача та рекомендацій для тренувань на основі даних з IoT-пристроїв і історії попередніх занять;
     MF6) Перегляд історії відвідувань та рекомендацій для тренувань;
     MF7) Завантаження статистики тренувань у вигляді звітів;
     MF8) Налаштування сповіщень про досягнення цілей або перевищення безпечних меж через мобільний додаток;
     MF9) Управління обліковими записами користувачів, зокрема заповнення та оновлення особистих даних та фізичних показників;
     MF10) Надання адміністраторам фітнес-студії інструментів для  заповнення інформації про фітнес-студію та перегляд статистики відвідувань.




3 SCOPE AND LIMITATIONS (РАМКИ ТА ОБМЕЖЕННЯ ПРОЄКТУ)
     3.1 Scope of Initial Release (Рамки первинного випуску)
     
     Функціональність серверної та IoT частин програмної системи:
       1. Реєстрація та авторизація користувача програмної системи;
       2. Зчитування інформації про користувача через прикладання IoT-пристроїв до зчитувальних пристроїв;
       3. Автоматизований облік часу тренування користувача;
       4. Інтеграція з IoT-пристроями для відстеження показників здоров’я під час тренувань, зокрема серцевого ритму та кількості спалених калорій;
       5. Створення персоналізованих цілей користувача та рекомендацій для тренувань на основі даних з IoT-пристроїв і історії попередніх занять;
       6. Управління обліковими записами користувачів, зокрема заповнення та оновлення особистих даних та фізичних показників;
       7. Надання адміністраторам фітнес-студії інструментів для  заповнення інформації про фітнес-студію та перегляд статистики відвідувань.

     3.2 Scope of Subsequent Releases (Рамки наступних випусків)

     Функціональніть веб та мобільної частин програмної системи:
       1. Візуалізація даних про тренування у мобільному додатку та веб-версії (графіки зміни серцевого ритму, калорій за заняття, час тренування);
       2. Перегляд історії відвідувань та рекомендацій для тренувань;
       3. Завантаження статистики тренувань у вигляді звітів;
       4. Налаштування сповіщень про досягнення цілей або перевищення безпечних меж через мобільний додаток.
4 BUSINESS CONTEXT (БІЗНЕС-КОНТЕКСТ)
     4.3 Operating Enviroment (Робоче середовище)

     Програмна система орієнтована на користувачів, які можуть перебувати в різних географічних локаціях. Враховуючи, що фітнес-клуби працюють у різні години та можуть знаходитися в різних часових поясах, доступ до системи має бути забезпечено цілодобово та безперервно. Система повинна обробляти запити з мінімальною затримкою, навіть за високого навантаження, 
шифрувати дані користувачів і забезпечувати захист персональної інформації.
     Серверна частина системи розроблятиметься на платформі Node.js із використанням фреймворку Express.js, який дозволяє створювати масштабовані API та ефективно обробляти запити.
     Веб-інтерфейс системи буде реалізований на основі React.js з використанням мови програмування TypeScript, що дозволяє створювати швидкий і динамічний користувацький інтерфейс із чіткою типізацією.
     Мобільна частина буде розроблена для платформи Android з використанням мови Kotlin, яка забезпечує продуктивність і повну інтеграцію з екосистемою Android.
     IoT-компоненти системи будуть працювати на основі платформи Arduino, яка використовуватиметься для збору даних із сенсорів.
     Дані зберігатимуться у нереляційній базі даних MongoDB, що забезпечує гнучке управління структурованою та неструктурованою інформацією.
     Буде використано протокол MQTT, що забезпечує надійну та ефективну передачу повідомлень у реальному часі між IoT пристроями та сервером.
     Система буде інтегрована через HTTP-протоколи між сервером і клієнтськими додатками. Це забезпечить швидку взаємодію між усіма компонентами.
ДОДАТОК Б
Відео-посилання на YouTube

https://youtu.be/JhuuCLozcus